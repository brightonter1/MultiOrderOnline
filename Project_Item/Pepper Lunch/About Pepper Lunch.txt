เปปเปอร์ ลันช์ กำเนิดจากประเทศญี่ปุ่น โดยนายคูนิโอ อิชิโนเซะ จากประสบการณ์การเป็นเชฟในโรงแรมชั้นนำที่ Tokyo 
ได้เกิดแรงบันดาลใจ ในการคิดค้นนวัตกรรมจานร้อนรูปแบบใหม่ ต่อมาในปี 1990 เขาได้เปิดร้านสเต็ก Kuni ที่ Ryogoku, 
Tokyo โดยนำเอานวัตกรรมนี้มาใช้ เพื่อให้คนทั่วไปสามารถทานเมนูพรีเมี่ยมสเต็กได้โดยไม่ต้องไปที่โรงแรม ในปี 1994 เปปเปอร์ ลันช์ 
ได้ถูกนำเสนอในงาน Hotel & Restaurant Exhibition ใน Tokyo และได้ก่อตั้งสาขาแรกขึ้นที่ Ofuna, 
Kanakawa ในปีเดียวกัน เดือนมิถุนายน 2005 เปปเปอร์ ลันช์ ได้รับรางวัลสาขาการพัฒนาธุรกิจรุ่นใหม่ จากกระทรวง Agriculture, 
Forestry and Fisheries ของประเทศญี่ปุ่น

ปัจจุบันสเต็กสไตล์ญี่ปุ่นได้รับความนิยมมาก มีสาขามากกว่า 200 สาขาในญี่ปุ่น และยังขยายแฟรนไชส์ไปในหลายๆประเทศ 
อาทิ เกาหลี จีน ไต้หวัน สิงค์โปร์ อินโดนีเซีย ฮ่องกง ฟิลิปปินส์ และประเทศไทย ที่เริ่มเปิดทำการในเดือนพฤศจิกายน ปี 2007 ที่ผ่านมา 
ภายใต้การบริหารงานของบริษัท เซ็นทรัล เรสตอรองส์ กรุ๊ป จำกัด (CRG) ถือเป็นผู้นำธุรกิจร้านสเต็กบนจานร้อนลิขสิทธิ์หนึ่งเดียวในประเทศไทย
ที่ทุกเมนูเสิร์ฟบนจานร้อนอุณหภูมิสูงถึง 260 องศา ทั้งเมนูสเต็ก และข้าวเปปเปอร์ หลากวัตถุดิบทั้งเนื้อนำเข้า หมู ไก่ และแซลมอน 
เสิร์ฟพร้อมผักปลอดสารพิษ เพิ่มรสชาติด้วยซอสสูตรพิเศษสั่งตรงจากญี่ปุ่น

จุดเด่นของร้านคือ ลูกค้าทุกท่านสามารถปรุงอาหารได้ตามความพอใจ ประกอบกับรูปแบบการทานอาหารของชาวญี่ปุ่น ที่อาหารมื้อกลางวันต้องอิ่มอร่อย รวดเร็ว และคุ้มค่า

บริษัท เซ็นทรัล เรสตอรองส์ กรุ๊ป จำกัด

306 ซอยสีลม 30, ถนนสีลม,
สุริยวงศ์, บางรัก,
กรุงเทพ 10500
โทร : (66) 2 6357930